---
title: "Kristýna Coufalová"
date: 2020-08-17T15:02:56+02:00
description: "Během pandemie koronaviru jsem sbírala nekvalitní zvukové nahrávky – ozvěnu, pazvuky a různé další nežádoucí šumy, systémové zvuky aplikací a podobně, které se pro mě staly symboly sociální izolace. Vytvořila jsem z nich zvukovou koláž nepříjemnou na poslech."
draft: false
url: "kristyna-coufalova"

name: "Kristýna"
surname: "Coufalová"
artwork: "Mechanické vlnění vzduchových částeček uvedených do pohybu chvějícím se tělesem"
medium: "zvuk"
dimensions: ""
year: "2020"
study: "mga"
location: "byt"
---

Na Univerzitě Tomáše Bati ve Zlíně jsem vystudovala bakalářský obor fashion design. Na Fakultě výtvarných umění jsem byla první rok v Ateliéru intermédií, poté druhý rok v Ateliéru tělového designu. Už několik let dělám hudební sety na míru fashion designérům na přehlídky, dále pak hudební režii různých eventů. Jsem zároveň i dýdžejka. Moje práce vždy balancují na hranici umění a popkultury, jsou intuitivní a vznikají na základě pocitů a emocí. Zajímám se o zvuk a ráda motám kabely.

* instagram: [@kristyna_coufal](https://www.instagram.com/kristyna_coufal/)
* [soundcloud.com/kristyna_coufal](https://soundcloud.com/kristyna_coufal)
* kristyna.coufalova@gmail.com


## Mechanické vlnění vzduchových částeček uvedených do pohybu chvějícím se tělesem

![](/2020/coufalova/1.jpg)

Zvuk můžeme charakterizovat jako mechanické vlnění vzduchových částeček uvedených do pohybu chvějícím se tělesem. Během vlnění dochází mezi částečkami k přenosu energie. Název práce tímto naráží na důležitost živého kontaktu a interakce mezi lidmi. Během pandemie koronaviru jsem sbírala nekvalitní zvukové nahrávky – ozvěnu, pazvuky a různé další nežádoucí šumy, systémové zvuky aplikací a podobně, které se pro mě staly symboly sociální izolace. Vytvořila jsem z nich zvukovou koláž nepříjemnou na poslech. Instalací koláže do akusticky dokonalého prostoru zvukového studia určeného k co nejkvalitnějšímu poslechu a její reprodukcí pomocí kvalitní zvukotechniky vytvářím paradox a narážím na deformaci a ztrátu dat během přenosu přes internet. Narážím též na důležitost kvality zvuku během poslechu hudby, díky němuž zvukové vlny dokonale procházejí naším tělem, vytvářejí jedinečný prožitek vyvolávající nálady, pocity, afekty, jakož i změny chování, a dokážou ovlivnit fyziologické a vegetativní funkce člověka.

![](/2020/coufalova/2.jpg)
![](/2020/coufalova/3.jpg)
![](/2020/coufalova/4.jpg)
