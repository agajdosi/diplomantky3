---
title: "Leona Velebová"
date: 2020-08-17T15:02:56+02:00
description: "Diplomová práce Možná se tak narodila je o mé kosmetice. O předmětech a činnostech spojených s povrchností a zbytečností."
draft: false
url: "leona-velebova"

name: "Leona"
surname: "Velebová"
artwork: "Možná se tak narodila"
medium: "video, instalace, kniha, objekty"
dimensions: "video: 2:56
instalace: cca 2 x 2,5 m
kniha: 20 x 15 cm
objekty: One night kit 20 x 30 cm; Travel kit 20 x 20 cm"
year: "2020"
study: "mga"
location: "byt"
---

Studovala jsem v Ateliéru malířství 3 u Petra Kvíčaly. Celé bakalářské studium mě provázelo téma o mém dědovi spojené s kutilstvím/domácí výrobou a sběratelstvím/sběračstvím. Většinu času jsem se věnovala malbě. Typické pro mé obrazy je kolážovitý způsob práce, při němž kombinuji malbu s jinými materiály.

V magisterském studiu se má tvorba hodně proměnila díky odjezdu na stáže do Polska a Španělska. Zde jsem vystřídala několik ateliérů od malby, kresby až po interdisciplinární studio.

V diplomové práci se věnuji novému tématu, které mě nasměrovalo k použití pro mě nových médií, jako jsou video, instalace a vizuální poezie. Byla to pro mě výzva vytvořit nový komplexní způsob, jak se vyjádřit jinak než malbou. Tento projekt mě navíc přivedl ke spolupráci se skvělými lidmi.

[leonavelebova.com](http://leonavelebova.com)

## Možná se tak narodila

![Maybe She’s born with it, video, 2:56 min](/2020/velebova/1.jpg)

Diplomová práce Možná se tak narodila je o mé kosmetice. O předmětech a činnostech spojených s povrchností a zbytečností. Zkoumám toto téma z pohledu nakupování, spotřeby, rituálů, fetišizace kosmetických výrobků v domácnosti, reklamy spojené s kosmetickým průmyslem, beauty recenzí na internetu a výsledného efektu každodenních úkonů ženy, které dělá, aby vypadala, že se tak opravdu narodila.

Celou prací prostupuje důraz na množství. Množství pěstících činností, kosmetických produktů a látek v životě jedné ženy. Odkrývám skutečnost, co vše může stát za ženským vzhledem. Videa odhalují ženskou intimitu, která se odehrává za zavřenými dveřmi koupelny a na instagramu nebo youtube se neprezentuje. Tato skutečnost se stala podnětem k vytvoření instagramové platformy mybathroomsecrets pro vzájemné sdílení rituálů. Projekt doplňuje prostorová instalace sbírky použitých kosmetických produktů za poslední dva roky, která přiznává mé zděšení z vytvořeného odpadu.

#andwhatdoyoudoinyourbathroom

![1 body, 237 cosmetics, 17 402 millilitres; kniha, 20 x 15 cm](/2020/velebova/2.jpg)
![Moje kosmetika 2018–2020, instalace, cca 2 x 2,5 m](/2020/velebova/3.jpg)
![Moje kosmetika 2018–2020, instalace, cca 2 x 2,5 m](/2020/velebova/4.jpg)
![Moje kosmetika 2018–2020, instalace, cca 2 x 2,5 m](/2020/velebova/5.jpg)
