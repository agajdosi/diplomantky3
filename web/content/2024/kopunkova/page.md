---
title: Alexandra Kopúnková
date: 2024-06-26T15:02:56+02:00
description: ""
draft: false
url: alexandra-kopunkova
owner: admin
---
{{< raw_html >}}
<h1 id="alexandra-kop&uacute;nkov&aacute;">Alexandra Kop&uacute;nkov&aacute;</h1>
<div class="page" title="Page 58">
<div class="layoutArea">
<div class="column">&nbsp;</div>
</div>
<div class="layoutArea">
<div class="column">
<p>&nbsp;</p>
<div class="page" title="Page 63">
<div class="layoutArea">
<div class="column">
<p><em>Rozkvétá ránem </em></p>
<p><em>blýská se drahokamy </em></p>
<p><em>a neuvadá</em></p>
<p>Alexandra Kopúnková sesbírala bohatou kytici svého života. Neuvadající květy natrhané na širém palouku svého světa Alexandra vetkla do náčelky plné silných vzpomínek, nehmotně hmotných dědictví a tradic. Velmi jemně a intimně přistupuje k tomuto folklórnímu zvyku, který si však vlastní trpělivostí a pílí osobitě přizpůsobuje sama sobě. Zrestaurováním původní party z rodinného archivu vetkává starým časům současné významy. Přesměrovává původní smysl této náčelky do osobitější roviny. Tímto způsobem nachází svěží dech pro zvyklosti a obyčeje, jež se pomalu vytrácí.</p>
<p>Jednotlivým květům a lístkům vdechuje konkrétnější obsah včetně&nbsp;jejich umístění, které rovněž nese důležitý význam. Její parta se tak stává časoprostorovým záznamem&nbsp;její dosavadní pouti životem. Přehršlí způsobů vytvořila stovky florálních motivů z papíru a vosku, látek a skleněných perliček doplněných o říční perly, flitry, zrcátka a minerály, které dohromady vytváří bohatou masu vizuálních a haptických vjemů pobízející k zevrubnějšímu pozorování. Takto lze nalézt detaily, jež se zdají býti deníkovými záznamy ve formě drobných předmětů. Nakonec tak lze vyčíst, že tato náčelka sice zakrývá hlavu, ale svou podstatou odkrývá více, než sezdá.</p>
<p>Obřadní čelenka, dle zvyků nošená svobodnými děvčaty, se zdá starobylá, avšak pod drobnohledem jednotlivá kvítí a mnohé kamínky ukazují cestičku k rozličným koutům zahrad, potůčkům a světnicím rodinných dějin. Přechodový obřad v odlescích radostí, třpytů slz a odstínech věčného jara dohromady doprovází Alexandru v podobě louky věčně kvetoucích vzpomínek&nbsp;na cestě k novému horizontu.</p>
<p>Autor*ka: Pohár Trpělivosti</p>
</div>
</div>
</div>
</div>
</div>
</div>
{{< /raw_html >}}
<!-- SECTION BREAK -->
{{< raw_html >}}

{{< /raw_html >}}
