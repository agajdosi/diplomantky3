---
title: Anna Petruželová
date: 2024-06-26T15:02:56+02:00
description: ""
draft: false
url: anna-petruzelova
owner: admin
---
{{< raw_html >}}
<h1 id="anna-petruželov&aacute;">Anna Petruželov&aacute;</h1>
<div class="page" title="Page 103">
<div class="layoutArea">
<div class="column">
<p>Pět poznámek k A. sbírce knih</p>
<p>Poznámka č. 1<br>Tenkrát A. četla ve Fra něco o Daisy. Bylo to na úplně otrhaném papírku, několikrát přeskládaném a zmuchlovaném, jak ho dlouho nosila v kapse. Uváděli jsme novou knihu, a P. ji pozval, aby také něco řekla. Vlastně si už nepamatuju, co napsala, ale vím, že zatímco my jsme se klopotně snažili něco říct a neztratit svou tvář, ona tam přišla jen tak a na tom krátkém papírku bylo o Daisy všechno. Nebylo tam toho ani tolik o Daisy, jako o tom, jak A. čte Daisy a jak se na ni dívá, bylo&nbsp;to o propojování dvou citlivostí a bylo to hezké. Když jsme skončili, už se trochu stmívalo. Od té doby vím, že A. dar je básnický: umí rychle pojmenovat zkratkou a metaforou to, co chce říct, a je v tom přímá.</p>
<p>Poznámka č. 2<br>Dost z těch třiceti knížeček a příběhů, které A. během roku dělala, vzniklo dokumentárně... Ze všech slov&nbsp;a obrazů, které se kolem ní převalují, které vdechuje a vydechuje, přítomná a nepřítomná jako nějaká potulná kočka, si zaznamenává přesně jen to, co ji zajímá: je seismograf blízkých zemětřesení, společenských nálad&nbsp;a pocitů upadající civilizace a přitom občas přesně mířenou enšpíglovskou ranou zasáhne cíl. Možná i proto nemá daleko k moralitě.</p>
<p>Poznámka č. 3<br>A. je schválně ledabylá, nezajímá ji forma, ale obsah, a je pravda, že stačí vložit dva přeložené papírky do sebe a vznikne kniha. Je taky pravda, že na světě je spousta dokonale vypravených tlustých knih popsaných nekonečnými příběhy, ze kterých si člověk zapamatuje míň než z A. otrhané knížečky. A. ráda nosí otrhané šaty, protože nedbá na vnějškovost, nýbrž na poselství. Možná by se někdy v budoucnu A. ráda stala mudrcem, ale být mudrcem vyžaduje jistou disciplínu. A. to ví, proto si dává pravidelné úkoly,&nbsp;a to je dobře.</p>
<p>Poznámka č. 4<br>Dá se vůbec dnes brát čůrání jako intimita?</p>
<p>Poznámka č. 5<br>Ovšemže se A. nebere příliš vážně,&nbsp;a kdyby to začala dělat, ať s tím hned přestane.</p>
<p>Autorka: Tereza Horváthová</p>
</div>
</div>
</div>
{{< /raw_html >}}
<!-- SECTION BREAK -->
{{< raw_html >}}

{{< /raw_html >}}
