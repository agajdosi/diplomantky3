---
title: Balbína Králová
date: 2024-06-26T15:02:56+02:00
description: ""
draft: false
url: balbina-kralova
owner: admin
---
{{< raw_html >}}
<h1 id="balb&iacute;na-kr&aacute;lov&aacute;">Balb&iacute;na Kr&aacute;lov&aacute;</h1>
<div class="page" title="Page 67">
<div class="layoutArea">
<div class="column">
<p>Jak zachytit podobu (blízkého) člověka, ptá se v té nejvíce obecné rovině Balbína Králová. A má k tomu dobrý důvod, neboť se zachycováním lidské podoby je odjakživa potíž. V podstatě každé statické vyobrazení živé bytosti je totiž paradoxním konstruktem. Dynamická povaha živých bytostí, jejich hybnost a ohebnost jako by se vzpíraly možnosti polapení obrazem. Studijní kresby, takzvané realistické malířské portréty nebo fotografické podobizny, jsou v první řadě konsensem mezi autorstvem a diváctve&nbsp;o tom, že je budeme považovat<br>za vystižení podoby, tedy o jakési podobnosti se zpodobovanými. Přínos pokusů o zachycení podoby vždy spočívá v něčem jiném: v interpretaci průniků vnějších znaků&nbsp;a vnitřních (skutečných i domnělých) vlastností zpodobované*ho.</p>
<p>Jako předlohy Balbína užívá montáže fotografií. Snaží se podchytit alespoň něco z dynamické povahy lidí, které portrétuje. Operuje s výrazem <span style="text-decoration: underline;">deformace</span>, ale tím vlastně přijímá představu, že někde na pozadí lze tušit nedeformovaný, ideální a fixní obraz osob. Možná je to ale jinak a na jejích kresbách není zdeformováno nic. To nás pouze svádí vlastní mysl, která si potřebuje skutečnost zjednodušit, aby jí byla s to uchopit. Balbína rozmázne rysy lidské tváře, protože vnímá nepostihnutelnost lidské podoby. Ví, že do ní promlouvá aktuální stav našeho vědomí nebo fyzický stav. Vždyť nakolik se sobě (ne)podobáme ráno a večer či ve stavu klidu a zneklidnění?! Rovněž ve tvářích zemřelých nenacházíme podobnost s rysy, které jsme si u nich pamatovali. Ostatně i paměť generuje vlastní obrazy &ndash; podobizny, jež bychom určitě nenazvali realistickými. Jako modely si Balbína vybrala vlastní sestry, jinými slovy osoby, jež dobře zná a mnohokrát mohla pozorovat. Přesto je nemůže nakreslit věcně&nbsp;a naturalisticky.<br>Nebyly by to ani vzdáleně ony.</p>
<p>Autor: Jiří Ptáček</p>
</div>
</div>
</div>
{{< /raw_html >}}
<!-- SECTION BREAK -->
{{< raw_html >}}

{{< /raw_html >}}
