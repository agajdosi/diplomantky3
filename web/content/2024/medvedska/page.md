---
title: Anna Medvedska
date: 2024-06-26T15:02:56+02:00
description: ""
draft: false
url: anna-medvedska
owner: admin
---
{{< raw_html >}}
<h1 id="anna-medvedska">Anna Medvedska</h1>
<div class="page" title="Page 87">
<div class="section">
<div class="layoutArea">
<div class="column">
<p><em>Jak (ne)napsat pohádku o válce</em></p>
<p>Koláž jako nástroj léčení, nástroj imaginace. Koláž zde není jen výslednou technikou, ale i médiem, které skládá jednotlivé části dohromady. Anna Medvetska kolážuje ve své realizaci proces osobní, arteterapeutický, workshopový a umělecký. Vytváření koláže je také procesem zdlouhavého hledání správných předobrazů.</p>
<p>Annina diplomová práce je ve své podstatě velmi komplikovaným mnohavrstevnatým dílem. Realizovala tři workshopy koláže pro děti z Ukrajiny, které se svými blízkými do České republiky uprchly před válkou. Z materiálů a dokumentace workshopů má v ideálním případě vzniknout Annina diplomová práce. Od původní idey knihy se postupně dostává ke kolážím samotným a snaze srozumitelně komunikovat všechny vrstvy svého rozsáhlého díla.</p>
<p>Jaký typ aktivit může Anna nabídnout dětem prchajícím před válkou? Na to se Anna ptá i psychologa*žky; ptá se na to, jak s dětmi komunikovat, kterým slovům a formulacím se vyhnout &ndash; <span style="text-decoration: underline;">válka, rodina, domov, přátelé</span>. Je jisté, že přesně o tom, o čem nemluvíme, dílo bude.</p>
<p>Další rovinou všech výzev je, jak vůbec dělat workshop s dětmi &ndash; pro Annu je to poprvé. Jedno z hlavních poučení, jak udržet pozornost a soustředění dětí: nenos na workshop sladkosti! Je skvělé, že si děti kromě fyzických koláží a seznámení s touto technikou odnášejí také potenciálně nová přátelství a chuť se znovu setkat. Jak takový proces zaznamenat, aby to bylo etické? Jak dále pracovat s materiály, kde je autorství sdílené, kde si děti po právu chtějí své koláže odnést s sebou a Anna zároveň nechce pracovat přímo s jejich díly?</p>
<p>Koláž je zde nástrojem léčení, nástrojem imaginace. Ve výsledné instalaci jsou mezi jednotlivými díly otvory, které reprezentují ztrátu, chybějící, opuštěné, mohou však sloužit také jako prostory naděje, života, komunikace. Mají potenciál vtáhnout diváctvo přímo do díla a nabídnout instalaci k interakci a hře a zároveň zprostředkovávají multidimenzionalitu, která je v základu Anniny diplomové práce. Ztělesňují potenciál, že i z krutých a náročných okolností může vyrůst něco nové, slibné, inspirativní, živé, nadějné.</p>
<p>Autorka: Kateřina Olivová</p>
</div>
</div>
</div>
</div>
{{< /raw_html >}}
<!-- SECTION BREAK -->
{{< raw_html >}}

{{< /raw_html >}}
