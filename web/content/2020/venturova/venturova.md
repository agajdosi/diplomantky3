---
title: "Adéla Venturová"
date: 2020-08-17T15:02:56+02:00
description: "Ve své diplomové práci se zabývám pojmem „přirozenost“. Zajímá mě, co společnost pokládá za přirozené a co ne. Pro tento „výzkum“ jsem si vypůjčila taneční žánr vogue, který byl vynalezen trans subkulturou jako oslava jinakosti sexuálních identit."
draft: false
url: "adela-venturova"

name: "Adéla"
surname: "Venturová"
artwork: "Voguing Is Not White, Honey"
medium: "performance, instalace"
dimensions: "performance: 30 minut"
year: "2020"
study: "mga"
location: "zahradka"
---

V Ateliéru tělového designu vznikla z organického těla a několika nalezených syntetických materiálů nová bytost. Tato bytost smýšlí ekofeministicky, ale zároveň si je vědoma toho, že vznikla ze znečištění a hmotného nadbytku postkapitalistické společnosti. Objevila se na třech místech a ve třech státech. Nejprve v Rainbow Gallery v Prostějově, potom v polském městě Zakopané ve Wladyslaw Hasior Gallery a nakonec na festivalu Kruhovka ve Vrbové na Slovensku. Jedná se o arogantního tvora, který se s diváky dorozumívá pomocí voguingu bez ohledu na to, zda mu okolí rozumí.

* a.venturova@seznam.cz
* portfolio: [adelaventurova.tumblr.com](https://adelaventurova.tumblr.com/)

## Voguing Is Not White, Honey

![](/2020/venturova/1.jpg)

Ve své diplomové práci se zabývám pojmem „přirozenost“. Zajímá mě, co společnost pokládá za přirozené a co ne. Pro tento „výzkum“ jsem si vypůjčila taneční žánr vogue, který byl vynalezen trans subkulturou jako oslava jinakosti sexuálních identit. Otázky normality a přirozenosti otevírám prostřednictvím nových entit, které tvořím z nalezených syntetických materiálů a svého těla. Umělé materiály zároveň ilustrují otázku přirozenosti nejen ve společnosti, ale také v environmentu. Jedná se o asambláž, ne ve smyslu spojení různých materiálů, ale ve smyslu spojení rozdílných médií, pocitů, témat a myšlenek, které kulminují do jednoho celku. Ten však svým vznikem zase pomalu zaniká. Ve výsledku půjde o instalaci složenou z rozkládajících se kostýmů, které jsem použila ve třech již uskutečněných performancích. Instalace tvoří prostředí pro novou akci, konkrétně pro taneční „battle“ dvou nově vzniklých bytostí.

![](/2020/venturova/2.jpg)
![](/2020/venturova/3.jpg)
