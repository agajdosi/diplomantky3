---
title: "Martin Cáb"
date: 2020-08-17T15:02:56+02:00
description: "Tato diplomová práce vychází z osobní prožité zkušenosti vyhoření a stagnace v umělecké praxi. V několika vrstvách pracuje s institucionální kritikou, existenciální tísní a podprahovým humorem, lze ji tedy vnímat z více pohledů nežli jen jako generační výpověď dnešních studentů zahlcených a vyčerpaných kulturním provozem."
draft: false
url: "martin-cab"

name: "Martin"
surname: "Cáb"
artwork: "Bez názvu (Levou zadní)"
medium: "Tříkanálová video projekce pořízená z CCTV. 3 průmyslové CRT monitory."
dimensions: "4:00 min. ve smyčce"
year: "2020"
study: "mga"
location: "kunstat"
---

\* 22/9/1987  
+420 737 462 426  
martin.cab@email.cz

### Studium
* 2003–2007 Střední uměleckoprůmyslová škola Uherské Hradiště, studijní obor Užitá
fotografie
* 2007–2012 Slezská univerzita v Opavě, Filozoficko-přírodovědecká fakulta, studijní obor Institut tvůrčí fotografie
* 2008–2012 Univerzita Palackého v Olomouci, Pedagogická fakulta, studijní obor Výtvarná tvorba se zaměřením na vzdělávání
* 2011–2020 Vysoké učení technické v Brně, Fakulta výtvarných umění, ateliér
Intermédia (Václav Stratil, Pavel Sterec)
* 2013 University of the Arts London, Central Saint Martins, studijní obor Fine Art, 4D Pathway; Erasmus programme

### Účast na výstavách:
* 2010 Mesiac fotografie, Open gallery, Bratislava
* 2011 Prague Photo, Mánes, Praha
* 2011 Současná krajina studentů ITF, Galerie Opera, Ostrava
* 2012 O důvod více, foyer kina Hvězda, Uherské Hradiště
* 2012 MIKULOVE, Galerie Horní konírna, Mikulov
* 2012 Černá pole sem tam skvrna, Galerie Měsíc ve dne, České Budějovice
* 2012 „I“, Dům umění, Opava
* 2012 Expanded performance v.1 / Cynická láska podle Starého zákona, Galerie K4, Praha
* 2013 Pohlednice z MilkyWay, Galerie 115/55, Brno
* 2013 Trash of Orbis Pictus, Galerie Doma, Kyjov
* 2013 Body varu, Dům umění, Opava
* 2014 Salute, Galerie Umakart, Brno
* 2016 EmoXicon, Galerie Evoluční, Praha
* 2016 Afterlife, Tschechisches Zentrum Berlin, Berlin


## Bez názvu (Levou zadní)

![](/2020/cab/1.jpg)

V září roku 2018, v čase mé hluboké stagnace a nicnedělání, se mi přihodila jedna nešťastná a vcelku dost trapná událost.
Navštívil jsem vernisáž výstavy diplomových prací, která se tehdy odehrávala v Domě pánů z Kunštátu v Brně.
V jedné z místností se v expozici nalézaly židle a já jsem z únavy měl potřebu se posadit.
Namísto normálního posazení jsem židli svým dosednutím zničil a náhle se ocitnul na podlaze na třískách židle.
V momentě pádu jsem nahlas vykřikl: „Tak to je konec! To už je skutečně konec!“
Tato židle byla uměleckým exponátem a já si vzápětí uvědomil, že na tuto židli jsem sedat neměl, byla totiž z polystyrenu.
Načež jsem si ihned povšiml, že přítomným svědkem této nehody byl děkan FaVU.
Se strašným pocitem trapnosti jsem se zvedl ze země a začal mávat rukama na děkana, asi nějak ve smyslu konzultovat výsledek, nebo nevím co.
Začal jsem se mírně omlouvat a obhajovat, že kdybych byl o několik let starší, mohl bych klidně zemřít.
Cákal ze mě pot.
Mezitím byly paní kustodky samozřejmě v pohotovosti a za pár minut ke mně přiběhl udivený kurátor výstavy.
„To si slepíš,“ volá na mě překvapeně, nemůžu říct, že by nepříjemně.
Ale přikyvuji: „Ano, slepýš. Jsem slepýš v umění.“ – „Hele, seznámím tě s autorem,“ říká kurátor.
„Já jsem taky autor,“ oponuji.
Náhle mi v hlavě zajiskří myšlenka a říkám si: „Hele, diplomka.“
Jdu za autorem židle potřást si s ním rukou.
Pak odcházím do kanceláře Domu umění s žádostí, zda by bylo možné poskytnout mi záznam z bezpečnostní kamery.

Tato diplomová práce vychází z osobní prožité zkušenosti vyhoření a stagnace v umělecké praxi.
V několika vrstvách pracuje s institucionální kritikou, existenciální tísní a podprahovým humorem,
lze ji tedy vnímat z více ohledů, nežli jen jako generační výpověď dnešních studentů zahlcených
a vyčerpaných kulturním provozem. Z aktu destrukce uměleckého díla vzešlo nové metadílo,
ze stagnace vzešla radost, duchovní prostor.

![](/2020/cab/2.jpg)
![](/2020/cab/3.jpg)
