---
title: Matěj Sláma
date: 2022-06-24T15:02:56+02:00
description: ""
draft: false
url: matej-slama
owner: admin
---
{{< raw_html >}}
<h1 id="matěj-sl&aacute;ma">Matěj Sl&aacute;ma</h1>
<div class="page" title="Page 27">
<div class="section">
<div class="layoutArea">
<div class="column">
<p>Matěj Sláma (*1996) pracuje s rozličnými médii a technologiemi<br>na pomezí pohyblivého obrazu, zvuku, kresby a módy, ze kterých následně vytváří komplexní instalace a výstavní celky. Jednou&nbsp;z podstatných rovin jeho práce je performativita holičského a kadeřnického řemesla, ve které se zpravidla prolíná výzkumná složka s poetickou linií. Zvolenými postupy často inklinuje k deníkové formě záznamu a archivní práci, která mu slouží jako výchozí bod pro dekonstrukci sociálních konvencí a hledání nových východisek i jejich praktického využití. S tím také souvisí jeho zájem o řemeslnost a technickou zručnost zpracování, ať už v oblasti samotného kadeřnického řemesla, nebo umělecké manipulace v digitálním prostředí. Jeho práce je v tomto smyslu kritická vůči společensky uznávaným stan- dardům a usiluje o konkrétní výstupy nad rámec galerijní prezentace.</p>
<p>Projekt Hair: Laboratory (2020) odráží Slámův dlouhodobý zájem o problematiku vlasů jako biologického materiálu a současně&nbsp;i společenského fenoménu, který se zásadně podílí na sociální konstrukci těla. Výrazná je zde autorova snaha o budování vlasové kartotéky, která navazuje na současné posthumanistické perspektivy a vnímá biologický materiál nejen jako individuální stopu, ale jako materiál kolektivní archeologie, který autor překládá pomocí kresby, softwarové vizualizace nebo skenů do informací &ndash; digitálních stop. Výzkumný aspekt, připomínající mnohdy principy forenzní vědy, jde ruku v ruce s jeho výraznou citlivostí a osobní fascinací abnormálními tvary vlasů a tabuizovanými poruchami jejich růstu. Do centra Slámovy práce se tak dostávají estetické kvality blízké glitch artu, jehož specifický jazyk přispívá k hlubšímu porozumění kvalit, které jsou společensky vnímány jako degradované či vadné.</p>
<p>Technologický i mediální eklektismus je u Slámy impulzem<br>k dalším výstupům, které se tematicky prolínají. Téma portrétní proměnlivosti a cyberface například rozpracoval ve fotografické sekvenci Hair: Patterns (2020) pro časopis Bublina. Tvůrčí zpracování nevyhnutelných &bdquo;chyb&ldquo;, které technologie generují, se promítá&nbsp;i do vizuálu triček navržených společně s Alexandrem Campazem a Lukášem Prokopem pro festival PAF Olomouc (2018). Jeho diplomová práce The Scar (2023) má podobná východiska. Sláma se v ní soustředí na zapomenutá městská zákoutí a pomocí 3D vizualizace vytváří hybridní prostředí, ve kterém se objektivní skutečnost prolíná s fiktivním světem vystavěném na autorské imaginaci.</p>
<p>Matěj Sláma je absolvent Ateliéru video u Martina Mazance<br>a Jana Šrámka na FaVU VUT v Brně. Během studia absolvoval studijní stáže v Cooper Union v New York City a drážďanské Akademii výtvarných umění u Carstena Nicolaie. Svou práci představil například v pražské galerii Berlínskej model, ale také v zahraničí, například výstavu Leechin&rsquo; (2018) v univerzitní galerii Cooper Union v New Yorku. Praktické zkušenosti sbíral také na rok a půl dlouhé stáži v galerii 1646 &ndash; Experimental Art Space v nizozemském Haagu. Vedle galerijního prostředí se pravidelně prezentuje ve veřejném prostoru, na klubové scéně i v rámci společných projektů, mj. s Lukášem Prokopem, tandemem Slama &amp; Delong nebo s Klárou Fantovou. Je součástí zlínsko-brněnského kolektivu Lofofora, kde spolupracuje na hudební dramaturgii a přípravách workshopů a festivalu.</p>
<p>Eva Drexlerová</p>
</div>
</div>
</div>
</div>
{{< /raw_html >}}
<!-- SECTION BREAK -->
{{< raw_html >}}
<h1 id="piece">Jizva</h1>
<p>Diplomov&aacute; pr&aacute;ce Jizva je koncipov&aacute;na jako kr&aacute;tk&yacute; film představuj&iacute;c&iacute; fiktivn&iacute; historii nalezen&eacute;ho &bdquo;monumentu&ldquo;. V animovan&eacute;m filmu prozkoum&aacute;v&aacute;m souvislosti a v&yacute;znam &bdquo;monumentu&ldquo; ve virtu&aacute;ln&iacute;m prostřed&iacute;, kter&eacute; jsem vytvořil na z&aacute;kladě obrazov&eacute; dokumentace a mapov&aacute;n&iacute;m konkr&eacute;tn&iacute;ch m&iacute;st, kter&eacute; jsem poznal při m&yacute;ch expedic&iacute;ch městskou krajinou Brna a Haagu. Jedn&aacute; se předev&scaron;&iacute;m o &bdquo;ztracen&eacute;&rdquo; prostory (označovan&eacute; tak&eacute; jako v&aacute;gn&iacute; ter&eacute;n nebo &uacute;zem&iacute; nikoho), jejichž podobnosti ilustruji pomoc&iacute; vlastn&iacute; vizu&aacute;ln&iacute; mapy. V&yacute;chodiskem pr&aacute;ce je tedy osobn&iacute; žit&aacute; zku&scaron;enost, na niž jsou jako dal&scaron;&iacute; vrstvy kladeny obrazov&eacute; dokumentace m&iacute;st, mnou vytvořen&eacute; 3D objekty a 3D skeny prostorů s prvky poč&iacute;tačov&yacute;ch her. Ve v&yacute;sledn&eacute;m sn&iacute;mku div&aacute;k sleduje prohl&iacute;dku virtu&aacute;ln&iacute;ho prostřed&iacute;, kde se objektivn&iacute; skutečnost z&aacute;měrně prol&iacute;n&aacute; s fiktivn&iacute;m světem vystavěn&yacute;m na autorsk&eacute; imaginaci.</p>
{{< /raw_html >}}
