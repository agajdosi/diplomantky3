---
title: Lukáš Prokop
date: 2022-06-24T15:02:56+02:00
description: ""
draft: false
url: lukas-prokop
owner: admin
---
{{< raw_html >}}
<h1 id="luk&aacute;&scaron;-prokop">Luk&aacute;&scaron; Prokop</h1>
<div class="page" title="Page 25">
<div class="section">
<div class="layoutArea">
<div class="column">
<p>Podle teoretika Simona O&rsquo;Sullivana spočívá síla umění ve schopnosti překódovat dominantní pojetí reality a v síle vytvářet dříve neznámé alternativy. Podobná snaha je vlastní i práci Lukáše Prokopa (*1997), který využívá produktivního potenciálu (sci-fi) fikce k budování nových světů, jež by přesahovaly mantinely známé antropogenní imaginace. Jeho díla [např. Whispers Divulging (2020) nebo Oozing Worlds into Being (2022)] těchto cizích sfér dosahují za pomoci spletitých tvůrčích strategií a experimentů s technologiemi zahrnujících postprocessing, generativní design či tvorbu s pseudonahodilým digitálním šumem. Současně se vymykají jednoduchým kategorizacím, neboť Prokopovi je vlastní oscilace mezi různými médii: subtilně spojuje práci s videem, grafikou, objektem, fotografií, textilem, psaním nebo digitálním tiskem.</p>
<p>Aktivním zapojením technologických kreativních procesů do tvorby Prokop taktéž záměrně problematizuje i svou autorskou roli jako výhradního producenta uměleckého obsahu/díla. Ukazuje nám, že tvůrce je součástí složitých a rozprostřených sítí, které se čím dál více organizují na osách optických kabelů či skrze strojové vidění. Jeho práce tak přivádí pozornost k působení technických zařízení a k vlivům, které mají na naše vnímání a chápání světa. Důraz na dynamiku a tekutost těchto techno-lidských systémů znázorňuje i jeho proměnný umělecký pseudonym h5io6i54k, pod nímž &ndash; s vědomím nestálosti digitální identity &ndash; vystupuje jako VJ, grafik, umělec či tvůrce hudebních videí. V rámci diplomové výstavy představuje svůj závěrečný krátký videoesejistický film Concomitant Outgrowth Event (2023).</p>
<p>Lukáš Prokop je absolventem Ateliéru video u Martina Mazance a Jana Šrámka na FaVU VUT v Brně. Jeho díla byla vystavena<br>v Galerii Mladých, Zaazrak|Dornych nebo Garage Gallery. Často také spolupracuje s dalšími tvůrci*tvůrkyněmi nebo uskupeními, jako je například umělecká skupina BCAAsystem či labely Genot Centre, Gin&amp;Platonic nebo brněnským SOfT.</p>
<p>Jiří Sirůček</p>
</div>
</div>
</div>
</div>
{{< /raw_html >}}
<!-- SECTION BREAK -->
{{< raw_html >}}
<h1 class="b-detail__title">Concomitant Outgrowth Event</h1>
<p>Diplomov&aacute; pr&aacute;ce v podobě kr&aacute;tk&eacute;ho animovan&eacute;ho filmu (doplněn&eacute;ho o je&scaron;tě krat&scaron;&iacute; teoretick&yacute; text) je v jej&iacute;m celku mnohovrstevnatou s&iacute;t&iacute; t&eacute;mat a př&iacute;stupů patrně zastře&scaron;en&yacute;ch pod hlavičkou narativu, kter&yacute; publikum naviguje tělem sv&yacute;ch spont&aacute;nně vznikaj&iacute;c&iacute;ch labyrintů. V těch se n&aacute;m bok po boku zjevuj&iacute; kupř&iacute;kladu mytologizuj&iacute;c&iacute; podoby auto-fikce, pokusy o rozpu&scaron;těn&iacute; přetrv&aacute;vaj&iacute;c&iacute; duality lidsko-technick&eacute;ho, rozložen&iacute; čistě zrakov&eacute;ho uchopen&iacute; epistemologie, či přehodnocen&iacute; st&aacute;vaj&iacute;c&iacute;ho povrchn&iacute;ho vn&iacute;m&aacute;n&iacute; CGI. To v&scaron;e je v pr&aacute;ci uchopeno světotvorn&yacute;m experimentem postaven&yacute;m na striktně vědecko-fantastick&eacute; imaginaci poh&aacute;něn&eacute; současnou teori&iacute;.</p>
{{< /raw_html >}}
