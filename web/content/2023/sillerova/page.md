---
title: Kateřina Šillerová
date: 2022-06-24T15:02:56+02:00
description: ""
draft: false
url: katerina-sillerova
owner: admin
---
{{< raw_html >}}
<h1 id="kateřina-&scaron;illerov&aacute;">Kateřina &Scaron;illerov&aacute;</h1>
<div class="page" title="Page 34">
<div class="section">
<div class="layoutArea">
<div class="column">
<p>Kateřina Šillerová (* 1996) se dlouhodobě zajímá o vnitřní procesy a skladbu organismů, zkoumá spolupráci jednotlivých částí uvnitř lidského těla, na které se snaží nazírat z jiné perspektivy než současná medicína. Pracuje s představou, že vědomé mohou být i mikroskopické části našich těl, což nám dává možnost hlubšího poznání sebe sama na imaginativní úrovni, která je pro autorku stejně zásadní jako exaktní přístupy. U svých prací a úvah vychází&nbsp;z transhumanismu, myšlenkového směru založeného na pozitivním přijetí technologií, které přirozeně srůstají s lidskými těly za účelem zvýšení jejich efektivity. Tento posthumanistický směr ve své tvorbě Šillerová spojuje s panpsychismem: s názorem, že duševno je základem všech jsoucen. Těžištěm její práce jsou kresby sloužící jako zdroje pro rozvedení témat do dalších médií, jako je nejčastěji objekt či instalace, s občasným využitím videa a textu. Materiál, který volí pro své objekty, má zásadní výpovědní hodnotu, odkazuje na osobní téma nemoci a očišťování, proto většinově využívá kosmetické či chemické substance, jež se pojí s péčí o tělo. Postup práce s těmito materiály, tekutinami a látkami, které míchá, rozpouští a vaří, aby tak docílila kýženého výsledku, se často podobá alchymii. Ve své tvorbě Šillerová postupně rozvíjí vlastní pojem tzv. buněčné spirituality, totiž že spiritualita je vlastní i samotné buňce v lidském těle.</p>
<p>Její diplomová práce s názvem Inner Matter (2023) se věnuje hledání způsobů, jak navázat kontakt s naším tělem, které je navzdory své fyzické blízkosti pocitově daleko, ve smyslu našeho chápání jeho impulzů a mechanismů, na jejichž základě funguje. Instalace rozvíjí představu, že stejně jako je člověk emocionální bytost, jsou emocionální i mikroskopické části, ze kterých se skládá lidské tělo. Hlavním výsledkem jsou mýdlové vitráže, objekty vytvořené z mýdlové hmoty, které Šillerová připodobňuje ke skleněným plochám s náboženskou tematikou. Objekty založené na symbolickém vztahu lidského těla &ndash; svaté figury jsou pro ni metaforou k nazírání na atomy a buňky jako na svátosti uvnitř našich biologických těl. Zdrojem pro mýdlové hmoty jsou přitom kresby využívající vizualitu vědeckých ilustrací, která je do určité míry imaginativní, ačkoliv je přijímaná jako exaktní. V instalaci použité umělé světlo na sebe bere význam svatého, a i když je technické, má pro Šillerovou transcendentální charakter. Instalace vytvářející kompaktní prostor ke koncentrovanému vnímání vnitřní skladby těl zrcadlí a rozvíjí autorčin pojem buněčné spirituality, kdy vědecké a spirituální může existovat společně.</p>
<p>Kateřina Šillerová je absolventkou bakalářského studia<br>v Ateliéru kresby a grafiky u Svätopluka Mikyty na FaVU VUT<br>v Brně. Na stejné univerzitě je diplomantkou v Ateliéru tělového designu pod vedením Lenky Klodové. V roce 2019 studovala na drážďanské Hochschule für Bildende Künste. Byla součástí skupinových výstav Über das jucken, Alte Feuerwache Loschwitz, Drážďany (2019); Jednou jsem přitiskla ucho ke stromu, do kterého ťukal datel, galerie Umakart, Brno (2020); Empire: Behind, Galerie FaVU, Brno (2020); VIZ, SEFT, Brno (2022). V roce 2021 se Šillerová účastnila rezidence v C. Rockefeller Center for the contemporary Arts, Drážďany.</p>
<p>Anežka Chalupová</p>
</div>
</div>
</div>
</div>
{{< /raw_html >}}
<!-- SECTION BREAK -->
{{< raw_html >}}
<h1 class="b-detail__title">Vnitřn&iacute; hmota</h1>
<p>Instalace se skl&aacute;d&aacute; z m&yacute;dlov&yacute;ch vitr&aacute;ž&iacute;, kreseb, objektů a jednotliv&yacute;ch fragmentů. Projekt pracuje s představou, že jsou věci kolem n&aacute;s vědom&eacute; a dok&aacute;žou c&iacute;tit emoce, stejně jako my. Soustřed&iacute; se na vztahov&aacute;n&iacute; se k tělu a obrac&iacute; perspektivu zvenku dovnitř. Prostřednictv&iacute;m spojen&iacute; vědeck&yacute;ch obrazů se spiritu&aacute;ln&iacute; rovinou m&aacute; za c&iacute;l pr&aacute;ce navr&aacute;tit pozitivn&iacute; vztah či zcitlivěn&iacute; směrem k hmotě, k tělu.</p>
{{< /raw_html >}}
