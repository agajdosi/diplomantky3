---
title: Sára Jarošová
date: 2022-06-24T15:02:56+02:00
description: ""
draft: false
url: sara-jarosova
owner: admin
---
{{< raw_html >}}
<h1 id="s&aacute;ra-jaro&scaron;ov&aacute;">S&aacute;ra Jaro&scaron;ov&aacute;</h1>
<div class="page" title="Page 15">
<div class="section">
<div class="layoutArea">
<div class="column">
<p>Sára Jarošová (* 1998) se zabývá osobní a kolektivní pamětí ve vztahu k nejrůznějším médiím. Intermediální přístup jí dovoluje zkoumat téma paměti v celé jeho šíři &ndash; od vizuální analýzy společenských rituálů přes inscenované video eseje o vztahu paměti a místa po abstraktní malby, které zachycují osobní vzpomínky pomocí nečitelných znaků a barevných skvrn.</p>
<p>Ve svých textech skládá fragmenty příběhů, které vyprávějí<br>o realitě neprivilegovaných jazykem ohlodaným na kost. Ve své práci často využívá optiku dítěte, která není naivní ani nostalgická, ale bezprostředně chaotická a někdy až podvratná. Do videofilmů, které vznikají ve spolupráci s Davidem Neumannem, obsazuje dětské protagonisty jako zdroj autentické výpovědi na hraně dokumentu a fikce.</p>
<p>Ve videu s názvem A co kdyby? (2022) snímala dvojici dětí, jak improvizovaně předvádějí zdánlivě nesmyslné činnosti, které plynule přecházely do rituálního zaříkávání nebo zcizující interakce s objektivem kamery. Dívka i chlapec na sobě měli barevné roztrhané kostýmy, na obličeji líčení a chvílemi spolu komunikovali fiktivním jazykem. Pomocí klíčování se střídavě pohybovali v zasněženém lese nebo na jezerní hladině. Změna měřítka z nich vytvářela drobnou součást biosféry. Ve videu se Jarošová snažila zpochybnit zažitou představu o individuálním tvůrci a nabídla odpověď v podobě kolektivního autorství. Spekulativní otázka z názvu videa se vztahovala k hledání nových možností kooperace živých a neživých složek v rámci otevřené struktury přírodního ekosystému. Jakým způsobem by se proměnila společnost, kdybychom &bdquo;spolupráci&ldquo; definovali jako blízký vztah plný lásky? Je autorství pouhá iluze postkapitalistického diskurzu, která má potvrzovat tradiční dělbu práce? Video A co kdyby? (2022) bylo prezentováno na skupinové výstavě Cuerpo Transparente v Centro de Producción Audiovisual Leonardo Favio v Buenos Aires. Její textová sbírka s názvem Naleštěnej Mercedes (2023) byla publikována na digitální platformě pro současnou poezii Psí víno. V rámci výstavy diplomových prací prezentuje svůj závěrečný projekt Můj teenage dream nikdy nekončí (2023), který se zabývá tématem utopické budoucnosti a irelevantnosti historie. Je zpracován ve 3D digitálně vytvořeném prostředí herního enginu Unreal Engine 5.</p>
<p>Sára Jarošová vystudovala bakalářský obor Filmová, divadelní, televizní a rozhlasová studia na Filozofické fakultě Univerzity Palackého v Olomouci. Je absolventkou Ateliéru environmentu FaVU VUT v Brně pod vedením Barbory Klímové a Matěje Smetany.</p>
<p>Jiří Havlíček</p>
</div>
</div>
</div>
</div>
{{< /raw_html >}}
<!-- SECTION BREAK -->
{{< raw_html >}}
<h1 class="b-detail__title">My Teenage Dream Never Ended</h1>
<p>V diplomov&eacute; pr&aacute;ci se zab&yacute;v&aacute;m t&eacute;matem post paměti, přem&yacute;&scaron;l&iacute;m nad možnostmi (ne)životaschopnosti budoucnosti v kontextech, kde minulost zůst&aacute;v&aacute; st&aacute;le př&iacute;tomna. Člověk vyrůst&aacute; v př&iacute;běz&iacute;ch předch&aacute;zej&iacute;c&iacute;ch jeho narozen&iacute;. Svoje vlastn&iacute; př&iacute;běhy tak často ne&uacute;myslně formuje traumatick&yacute;mi ud&aacute;lostmi, kter&eacute; z časov&eacute;ho principu nelze přen&eacute;st, pochopit ani znovu vytvořit. <br><br>Diplomov&aacute; pr&aacute;ce lež&iacute; na pomez&iacute; abstraktn&iacute; roviny p&eacute;če o paměť, procesem mapov&aacute;n&iacute; a přehodnocov&aacute;n&iacute; vlastn&iacute; definice toho, co je domov postaven&yacute; na rodinn&eacute; historii. Vytv&aacute;ř&iacute;m dystopick&eacute; video odehr&aacute;vaj&iacute;c&iacute; se v budoucnosti, v digit&aacute;lně vytvořen&eacute;m světě po rozpadu současn&eacute;ho světa, jak jej zn&aacute;me. Současnost se pod řetězci světov&yacute;ch, politick&yacute;ch, ekologick&yacute;ch a ekonomick&yacute;ch kriz&iacute; hrout&iacute;, což je jedn&iacute;m ze znaků sd&iacute;len&eacute; př&iacute;tomnosti, jež se raději utopicky d&iacute;v&aacute; do budoucnosti anebo hled&aacute; melancholickou &uacute;těchu v minulosti. Ale co dělat, když ani minulost definuj&iacute;c&iacute; na&scaron;&iacute; vlastn&iacute; historii neexistuje vůbec, anebo v rozostřen&yacute;ch střepech dětsk&yacute;ch vzpom&iacute;nek a budoucnost n&aacute;m nem&aacute;, co nab&iacute;dnout?</p>
{{< /raw_html >}}
