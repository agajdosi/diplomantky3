---
title: Jakub Polách
date: 2022-06-24T15:02:56+02:00
description: ""
draft: false
url: jakub-polach
owner: xvpolach
name: Jakub
surname: Polách
dimensions: ""
year: 2022
study: mga
---
# Memetodologie
Vizuální komunikace se s dostupností grafických editorů a rozvojem sociálních sítí dostala do stavu, kdy se obrázky zásadní pro kulturní, společenské nebo politické dění vytváří uvnitř internetových subkultur.
Vizuální umělci nebo grafičtí designéři s akademickými tituly jejich aktivitu potom pouze tematizují nebo je přímo exploatují na zdech nebo objektech uložených v kamenných institucích, mezi něž patří také školy umění a designu.
Ty se dají charakterizovat jako trhem poháněná rekombinace fragmentovaných zadání, dovedností, hostů, přednášek nebo pseudo-konferencí, jejichž povaha je podřízena základnímu nastavení algoritmů digitálních platforem.

Školy plní roli rozšíření internetového prohlížeče místo toho, aby se samy staly prohlížeči.
Paradoxní je, že výstupy intenzivního tréninku, které jsou součástí tohoto nepřetržitého, pasivně přijímaného infotainmentu konzumně-randomizovaného přístupu ke vzdělávání, nejdou samy o sobě zužitkovat – roli nehraje formální kvalita výstupů, ale jejich šikovné zapletení do sociálního tkaniva účelových vztahů.

Diplomová práce proto vychází z předpokladu, že odbornost může mít extrémně nízké obrazové rozlišení – ukazatelem v orientačním systému nemusí být vektorová šipka, ale může jí být třeba interpretace marxismu na TikToku.
Diplomová práce tyto a další přístupy nechce jenom tematizovat, ale aktivně se na nich podílet skrze formování memetodologie jako formálně i obsahově inkluzivního open-source sdělovacího prostředku.

<!-- SECTION BREAK -->
{{< raw_html >}}
<h1>Jakub Polách</h1>
<p>Designer. Born. Lives.</p>
<h2>&nbsp;</h2>
<h2>CV</h2>
<p>bjnj</p>
<p>&nbsp;</p>
<h2>Portfolio</h2>
<p>Did design.</p>
<p style="text-align: center;">&nbsp;</p>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">&nbsp;</h2>
<h2 style="text-align: center;">Contacts</h2>
<p style="text-align: center;">email: <a href="mailto:jakub@inter.net">jakub@inter.net</a></p>
<p style="text-align: center;">mobil: 775 666 123</p>

{{< /raw_html >}}
