---
title: "Výstava diplomantek FaVU 2021"
shortTitle: "RE_PREZENTACE - výstava 2021"
date: 2022-06-17T15:02:56+02:00
draft: false
url: "vystava-2021"
weight: "4"
---
📍 Dům pánů z Kunštátu, Dominikánská 9, Brno  
📅 15. 7. 2021 – 15. 8. 2021  
🕒 út–ne 10–18hod  
🎫 Vstup zdarma  

## Kurátorský tým
Luděk Rathouský & Svätopluk Mikyta

## O výstavě
Reprezentace je pojem teorie znaků. Zjednodušeně řečeno je to určitá relace mezi dvěma entitami – tím, koho reprezentuje, tedy reprezentujícím, a tím, co je reprezentováno, reprezentovaným. Je běžné chápat umělecká díla jako znaky, jejichž význam podléhá interpretaci. Kdyby umělecká díla nic nereprezentovala, nebylo by možné je interpretovat, nebyla by o ničem, byla by prázdná, nezajímavá. Východiskem pro naši participaci na letošní výstavě diplomantů FaVU je fakt, že se jedná o zaběhnutou přehlídku všech diplomových prací, které v daném roce na půdě fakulty vznikly. Vzdáváme se ambice jednotlivé práce hodnotit či přeskupovat do nových kategorií a tematicky je zastřešovat. Rozsah jednotlivých oborů reprezentovaných ateliérovou příslušností a rozdílností přístupů s důrazem na svobodu vyjádření predikuje i svobodu prezentace poslední studijní práce.
