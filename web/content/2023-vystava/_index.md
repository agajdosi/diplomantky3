---
title: "Lexikon Komnaty Ozvěn - výstava diplomantstva FaVU 2023"
shortTitle: "Lexikon Komnaty Ozvěn - výstava 2023"
date: 2022-06-17T15:02:56+02:00
draft: false
url: "vystava-2023"
weight: "8"

---
📍 Dům pánů z Kunštátu, Dominikánská 9, Brno  
📅 22. 6. 2023 - 16. 7. 2023  
🕒 út–ne 10–18hod  
🎫 Vstup zdarma  

## Kurátorský tým
Julie Béna, Jakub Jansa

## O výstavě 
Diplomové výstavy a katalogy jsou specifický žánr světa umění.
Studující a kurátoři*rky musí každý rok znovu přehodnocovat smysluplnost tohoto formátu.
Střídají se přístupy více invazivní (upravující práce studujících pro vyšší působivost výstavy jako celku) s přístupy, které nechávají vyznít různost a specifičnost jednotlivých děl a oborů, ovšem s rizikem nekonzistentního výsledku.
Prezentace FaVU VUT je ještě specifičtější v tom, že souběžně prezentuje výstupy volného i užitého umění.

Pro letošní ročník jsme se jako oslovený kurátorský tým rozhodli tento formát definovat jako službu.
Službu vedoucí k nenápadnému, přesto z našeho pohledu důležitému výsledku.
Díla neremixujeme, nepřicházíme s okázalou architekturou ani se vše nesnažíme zabalit do formy uhrančivého vtipu či komunitního gesta.
Nahlížíme na výstavu a katalog velmi utilitárně a hledáme praktické výstupy – nástroje, které mohou studujícím sloužit po opuštění alma mater.
